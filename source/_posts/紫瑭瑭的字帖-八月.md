---
title: 紫瑭瑭的字帖(八月)
date: 2018-08-06 10:30:29
tags: 练字
categories: 字帖
thumbnail: https://ws3.sinaimg.cn/large/006tKfTcgy1ftzs3m3wz5j31kw11xb2a.jpg
---



<!-- more -->



### **第五天**

**时间**:2018-08-09

> 善建者不拔，善抱者不脱，子孙以祭祀不辍。
>
> 修之身，其德乃真；修之家，其德乃余；修之乡，其德乃长；修之邦，其德乃丰；修之天下，其德乃普。
>
> 故以身观身，以家观家，以乡观乡，以邦观邦，以天下观天下。
>
> 吾何以知天下然哉？
>
> 以此。
>
> ​		————《道德经·第五十四章》
>
> 含德之厚，比于赤子。
>
> 蜂虿虺蛇不螫，攫鸟猛兽不搏。
>
> 骨弱筋柔而握固。
>
> 未知牝牡之合而朘作，精之至也。
>
> 终日号而不嗄，和之至也。
>
> ​		————《道德经·第五十五章·上》

![](https://ws1.sinaimg.cn/large/006tNbRwgy1fu4cuhzksmj31kw16oak0.jpg)

![](https://ws2.sinaimg.cn/large/006tNbRwgy1fu4cupgngoj31kw16oqde.jpg)



### **第四天**

**时间**:2018-08-08

> 天下有始，以为天下母。
>
> 既得其母，以知其子；既知其子，复守其母，没身不殆。
>
> 塞其兑，闭其门，终身不勤；开其兑，济其事，终身不救。
>
> 见小曰明，守柔曰强。
>
> 用其光，复归其明，无遗身殃；是为袭常。
>
> ​		————《道德经·第五十二章》
>
> 使我介然有知，行于大道，唯施是畏。
>
> 大道甚夷，而人好径。
>
> 朝甚除，田甚芜，仓甚虚；服文采，带利剑，厌饮食，财货有余；是谓盗夸。
>
> 非道也哉！
>
> ​		————《道德经·第五十三章》

![](https://ws4.sinaimg.cn/large/0069RVTdgy1fu2ogkr38zj31kw16otk2.jpg)

![](https://ws3.sinaimg.cn/large/0069RVTdgy1fu2ogso8d8j31kw16odrq.jpg)



### **第三天**

**时间**:2018-08-07

> 出生入死。
>
> 生之徒，十有三；死之徒，十有三；而民生生，动皆之于死地，亦十有三。
>
> 夫何故也？
>
> 以其生生也。
>
> 盖闻善摄生者，陆行不避兕虎，入军不被甲兵；兕无所投其角，虎无所用其爪，兵无所容其刃。
>
> 夫何故？
>
> 以其无死地焉。
>
> ​		————《道德经·第五十章》
>
> 道生之，德畜之，物形之，器成之。
>
> 是以万物莫不尊道而贵德。
>
> 道之尊，德之贵，夫莫之爵而常自然。
>
> 故道生之，德畜之；长之育之，亭之毒之，养之覆之。
>
> 生而不有，为而不恃，长而不宰。
>
> 是谓玄德。
>
> ​		————《道德经·第五十一章》

![](https://ws1.sinaimg.cn/large/0069RVTdgy1fu1cnu9tfoj31kw16ogvr.jpg)

![](https://ws1.sinaimg.cn/large/0069RVTdgy1fu1co070aqj31kw16onbi.jpg)



### **第二天**

**时间**:2018-08-06

> 不出户，以知天下；不窥于牖，以知天道。
>
> 其出弥远者，其知弥鲜。
>
> 是以圣人不行而知，不见而明，弗为而成。
>
> ​		————《道德经·第四十七章》
>
> 为学日益，为道日损。
>
> 损之又损，以至于无为。
>
> 无为而无不为。
>
> 取天下常以无事，及其有事，不足以取天下。
>
> ​		————《道德经·第四十八章》
>
> 圣人恒无心，以百姓之心为心。
>
> 善者善之；不善者亦善之；德善也。
>
> 信者信之，不信者亦信之，德信也。
>
> 圣人之在天下，歙歙焉，为天下浑其心，百姓皆注其耳目焉，圣人皆咳之。
>
> ​		————《道德经·第四十九章》

![](https://ws3.sinaimg.cn/large/0069RVTdgy1fu0whbwt84j31kw16on6n.jpg)

![](https://ws2.sinaimg.cn/large/0069RVTdgy1fu0whksfxlj31kw16o4d8.jpg)



### **第一天**

**时间**:2018-08-03

> 名与身孰亲？
>
> 身与货孰多？
>
> 得与亡孰病？
>
> 甚爱必大费；厚藏必多亡。
>
> 故知足不辱，知止不殆，可以长久。
>
> ​		————《道德经·第四十四章》
>
> 大成若缺，其用不弊。
>
> 大盈若冲，其用不穷。
>
> 大直若屈，大巧若拙，大辩若讷。
>
> 躁胜寒，静胜热。
>
> 清静为天下正。
>
> ​		————《道德经·第四十五章》
>
> 天下有道，却走马以粪。
>
> 天下无道，戎马生于郊。
>
> 罪莫厚于甚欲，咎莫憯于欲得，祸莫大于不知足。
>
> 故知足之足，常足矣。
>
> ​		————《道德经·第四十六章》

![](https://ws2.sinaimg.cn/large/006tKfTcgy1ftzs5q8nwhj31kw16o145.jpg)

