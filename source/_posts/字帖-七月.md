---
title: 紫瑭瑭的字帖(七月)
date: 2018-07-04 09:38:18
tags: 练字
categories: 字帖
thumbnail: https://ws2.sinaimg.cn/large/006tKfTcgy1ft8ga7kjb8j31hc0u0gs2.jpg
---



***The End***

<!-- more -->



### **第十四天**

**时间**:2018-07-31

> 道生一，一生二，二生三，三生万物。
>
> 万物负阴而抱阳，冲气以为和。
>
> 人之所恶，唯孤、寡、不谷，而王公以为称。
>
> 故物或损之而益，或益之而损。
>
> 人之所教，亦我而教人。
>
> 强梁者不得其死——吾将以为教父。
>
> ​		————《道德经·第四十二章》
>
> 天下之至柔，驰骋天下之至坚。
>
> 无有入于无间，吾是以知无为之有益。
>
> 不言之教，无为之益，天下希及之。
>
> ​		————《道德经·第四十三章》

![](https://ws1.sinaimg.cn/large/801b780agy1ftt6gzyfrdj21kw16otkr.jpg)



### **第十三天**

**时间**:2018-07-30

> 故必贵而以贱为本，必高矣而以下为基。
>
> 夫是以侯王自谓孤、寡、不榖。
>
> 此其贱之本与，非也？
>
> 故致数与无与。
>
> 是故不欲禄禄如玉，珞珞如石。
>
> ​		————《道德经·第三十九章·下》
>
> 反者道之动，弱者道之用。
>
> 天下万物生于有，有生于无。
>
> ​		————《道德经·第四十章》
>
> 上士闻道，仅能行之；中士闻道，若存若亡；下士闻道，大笑之。
>
> 不笑不足以为道。
>
> 故建言有之：明道若昧；进道若退；夷道若颣；上德若谷，大白若辱，广德若不足，建德若偷，质真若渝；大方无隅；大器免成；大音希声；大象无形。
>
> 道隐无名。
>
> 夫唯道，善始且善成。
>
> ​		————《道德经·第四十一章》

![](https://ws2.sinaimg.cn/large/801b780agy1ftsswho0l5j21kw16o7gk.jpg)

![](https://ws4.sinaimg.cn/large/801b780agy1ftsswp35dyj21kw16otiq.jpg)



### **第十二天**

**时间**:2018-07-27

> 昔之得一者：
>
> 天一以清，地得一以宁，神得一以灵，谷得一以盈，侯王得一以为天下正，其至也，谓：
>
> 天毋已清将恐裂，地毋已宁将恐发；
>
> 神毋已灵将恐歇，谷毋已盈将恐竭，侯王毋已贵以高将恐蹶。
>
> ​		————《道德经·第三十九章·上》

![](https://ws4.sinaimg.cn/large/006tKfTcgy1ftolzducgoj31kw16oam3.jpg)

![](https://ws1.sinaimg.cn/large/006tKfTcgy1ftolzmune1j31kw16oguy.jpg)



### **第十一天**

**时间**:2018-07-26

> 上德不德，是以有德；下德不失德，是以无德。
>
> 上德无为而无以为，上仁为之而无以为，上义为之而有以为，上礼为之而莫之应，则攘臂而扔之。
>
> 故失道而后德，失德而后仁，失仁而后义，失义而后礼。
>
> 夫礼者，忠信之薄而乱之首。
>
> 前识者，道之华而愚之始。
>
> 是以大丈夫处其厚，不居其薄，处其实，不居其华。
>
> 故去彼取此。
>
> ​		————《道德经·第三十八章》

![](https://ws1.sinaimg.cn/large/006tKfTcgy1fto8zq6cddj31kw16oal5.jpg)

![](https://ws3.sinaimg.cn/large/006tKfTcgy1fto8zwzv2sj31kw16otjb.jpg)



### **第十天**

**时间**:2018-07-25

> 执大象，天下往。
>
> 往而不害，安平太。
>
> 乐与饵，过客止。
>
> 道之出口，淡乎其无味，视之不足见，听之不足闻，用之不足既。
>
> ​		————《道德经·第三十五章》
>
> 将欲歙之，必固张之；将欲弱之，必固强之；将欲废之，必固举之；将欲取之，必固予之。
>
> 是谓微明。
>
> 柔弱胜刚强。
>
> 鱼不可脱于渊，国之利器不可以示人。
>
> ​		————《道德经·第三十六章》
>
> 道常无为，而无不为。
>
> 侯王若能守之，万物将自化。
>
> 化而欲作，吾将镇之以无名之朴。
>
> 无名之朴，夫亦将不欲。
>
> 不欲以静，天下将自定。
>
> ​		————《道德经·第三十七章》

![](https://ws3.sinaimg.cn/large/006tKfTcgy1fto8xq5yrcj31kw16o7gm.jpg)



### **第九天**

**时间**:2018-07-24

> 知人者智，自知者明；
>
> 胜人者有力，自胜者强；
>
> 知足者富，强行者有志；
>
> 不失其所者久，死而不亡者寿。
>
> ​		————《道德经·第三十三章》
>
> 大道泛兮，其可左右。
>
> 万物恃之而生而不辞，功成不名有。
>
> 衣养万物而不为主，常无欲，可名于小；万物归焉而不为主，可名为大。
>
> 是以圣人之能成大也，以其不为大也，故能成大。
>
> ​		————《道德经·第三十四章》

![](https://ws1.sinaimg.cn/large/006tNc79gy1ftlvhil7ntj31kw16oal8.jpg)



### **第八天**

**时间**:2018-07-23

> 吉事尚左，凶事尚右。
>
> 偏将军居左，上将军居右，言以丧礼处之。
>
> 杀人之众，以悲哀泣之，战胜以丧礼处之。
>
> ​		————《道德经·第三十一章·下》
>
> 道常无名，朴虽小，天下莫能臣。
>
> 侯王若能守之，万物将自宾。
>
> 天地相合，以降甘露，民莫之令而自均。
>
> 始制有名，名亦既有，夫亦将知止。
>
> 知止可以不殆。
>
> 譬道之在天下，犹川谷之于江海。
>
> ​		————《道德经·第三十二章》

![](https://ws3.sinaimg.cn/large/006tNc79gy1ftkpyhf4bxj31kw16ogv7.jpg)

![](https://ws4.sinaimg.cn/large/006tNc79gy1ftkpyrebkgj31kw16othu.jpg)



### **第七天**

**时间**:2018-07-20

> 知其雄，守其雌，为天下谿。
>
> 为天下谿，常德不离，复归于婴儿。
>
> 知其白，守其黑，为天下式。
>
> 为天下式，常德不忒，复归于无极。
>
> 知其荣，守其辱，为天下谷。
>
> 为天下谷，常德乃足，复归于朴。
>
> 朴散则为器，圣人用之，则为官长，故大制不割。
>
> ​		————《道德经·第二十八章》
>
> 将欲取天下而为之，吾见其不得已。
>
> 天下神器，不可为也。
>
> 为者败之，执者失之。
>
> 故物或行或随；或嘘或吹，或强或羸，或挫或隳。
>
> 是以圣人去甚，去奢，去泰。
>
> ​		————《道德经·第二十九章》
>
> 以道佐人主者，不以兵强天下。
>
> 其事好远。
>
> 师之所处，荆棘生焉；大军之后，必有凶年。
>
> 善有果而已，不敢以取强。
>
> 果而勿矜，果而勿伐，果而勿骄。
>
> 果而不得已，果而勿强。
>
> 物壮则老，是谓不道，不道早已。
>
> ​		————《道德经·第三十章》
>
> 夫唯兵者，不祥之器，物或恶之，故有道者不处。
>
> 君子居则贵左，用兵则贵右。
>
> 兵者不祥之器，非君子之器，不得已而用之，恬淡为上。
>
> 胜而不美，而美之者，是乐杀人。
>
> 夫乐杀人者，则不可得志于天下矣。
>
> ​		————《道德经·第三十一章·上》

![](https://ws4.sinaimg.cn/large/006tNc79gy1fth9vynzucj30dl0i4dgj.jpg)

![](https://ws4.sinaimg.cn/large/006tNc79gy1fth9w9zxadj30dl0i4js1.jpg)



### **第六天**

**时间**:2018-07-19

> 重为轻根，静为躁君，是以君子终日行不离辎重；虽有荣观，燕处超然。
>
> 奈何以万乘之主，而以身轻天下？
>
> 轻则失本，躁则失君。
>
> ​		————《道德经·第二十六章》
>
> 善行无辙迹；善言无瑕谪；善数不用筹策；
>
> 善闭，无关楗而不可开；善结，无绳约而不可解。
>
> 是以圣人常善救人，故无弃人；常善救物，故无弃物，是谓袭明。
>
> 故善人者，善人之师；不善人者，善人之资。
>
> 不贵其师，不爱其资，虽智大迷。
>
> 是谓要妙。
>
> ​		————《道德经·第二十七章》

![](https://ws1.sinaimg.cn/large/006tNc79gy1ftfbsskyrdj31kw16oalc.jpg)

![](https://ws2.sinaimg.cn/large/006tNc79gy1ftfbtayhrkj31kw16ogy6.jpg)



### **第五天**

**时间**:2018-07-18

> 企者不立，跨者不行，自见者不明，自是者不彰。
>
> 自伐者无功，自矜者不长。
>
> 其在道也，曰余食赘行。
>
> 物或恶之，故有道者不处也。
>
> ​		————《道德经·第二十四章》
>
> 有物混成，先天地生，寂兮寥兮，独立而不改，周行而不殆，可以为天地母。
>
> 吾不知其名，字之曰道，强为之名曰大。
>
> 大曰逝，逝曰远。
>
> 远曰反。
>
> 故道大，天大，地大，王亦大。
>
> 域中有四大，而王居其一焉。
>
> 人法地，地法天，天法道，道法自然。
>
> ​		————《道德经·第二十五章》

![](https://ws1.sinaimg.cn/large/006tNc79gy1ftds96rpwij31kw16oqf1.jpg)



### **第四天**

**时间**:2018-07-13

> 曲则全，枉则直；洼则盈，弊则新；少则得，多则惑，是以圣人抱一为天下式。
>
> 不自见，故明；不自是，故彰；不自伐，故有功；不自矜，故长。
>
> 夫唯不争，故天下莫能与之争。
>
> 古之所谓“曲则全”者，岂虚言哉？
>
> 诚全而归之。
>
> ​		————《道德经·第二十二章》
>
> 希言自然。
>
> 故飘风不终朝，骤雨不终日。
>
> 孰为此者？
>
> 天地，天地尚不能久，而况于人乎？
>
> 故从事于道者同于道，德者同于德，失者同于失。
>
> 故同于道者，道亦得之；同于失，道亦失之。
>
> 信不足，焉有不信。
>
> ​		————《道德经·第二十三章》

![](https://ws1.sinaimg.cn/large/006tNc79gy1ftbhfep3sbj31kw16oqgn.jpg)




### **第三天**

**时间**:2018-07-12

> 古之善为士者，微妙玄通，深不可识。
>
> 夫唯不可识。
>
> 故强为之容:
>
> 豫兮，若冬涉川；
>
> 犹兮，若畏四邻；
>
> 俨兮，其若客；
>
> 涣兮，若冰之将释；
>
> 孰兮，其若朴；
>
> 旷兮，其若谷；
>
> 浑兮，其若浊。
>
> 孰能浊以止，静之徐清？
>
> 孰能安以久，动之徐生？
>
> 保此道者不欲盈，夫唯不盈，故能敝而新成。
>
> ​		————《道德经·第十五章》
>
> 致虚极，守静笃，万物并作，吾以观其复。
>
> 夫物芸芸，各复归其根。
>
> 归根曰静，是谓复命。
>
> 复命曰常，知常曰明，不知常，妄作，凶。
>
> 知常容，容乃公，公乃全，全乃天，天乃道，道乃久，没身不殆。
>
> ​		————《道德经·第十六章》
>
> 太上，下知有之；
>
> 其次，亲而誉之；
>
> 其次，畏之；
>
> 其下，侮之。
>
> 信不足焉，安有不信。
>
> 悠兮其贵言。
>
> 功成事遂，百姓皆谓我自然。
>
> ​		————《道德经·第十七章》
>
> 大道废，有仁义，智慧出，有大伪，六亲不和，有孝慈，国家昏乱，有忠臣。
>
> ​		————《道德经·第十八章》
>
> 绝圣弃智，民利百倍，绝仁弃义，民复孝慈，绝巧弃利，盗贼无有。
>
> 此三者以为文不足，故令有所属，见素抱朴，少私寡欲。
>
> 绝学无忧。
>
> ​		————《道德经·第十九章》
>
> 唯之与阿，相去几何？
>
> 善之与恶，相去何若？
>
> 人之所畏，不可不畏。
>
> 荒兮，其未央哉!
>
> 众人熙熙，如享太牢，如春登台。
>
> 我独泊兮，其未兆，如婴儿之未孩；傫傫兮，若无所归！
>
> 众人皆有余，而我独若遗。
>
> 我愚人之心也哉!
>
> 沌沌兮!
>
> 俗人昭昭，我独昏昏；俗人察察，我独闷闷。
>
> 澹兮，其若海，飂兮，若无止。
>
> 众人皆有以，而我独顽似鄙。
>
> 我独异于人，而贵食母。
>
> ​		————《道德经·第二十章》
>
> 孔德之容，惟道是从。
>
> 道之为物，惟恍惟惚。
>
> 惚兮恍兮，其中有象；恍兮惚兮，其中有物；窈兮冥兮，其中有精。
>
> 其精甚真，其中有信。
>
> 自古及今，其名不去，以阅众甫。
>
> 吾何以知众甫之状哉？
>
> 以此。
>
> ​		————《道德经·第二十一章》

![](https://ws1.sinaimg.cn/large/006tKfTcgy1ft8e09n5dcj31kw16ok40.jpg)

![](https://ws4.sinaimg.cn/large/006tKfTcgy1ft8eknuxrzj31kw16ogy7.jpg)

![](https://ws1.sinaimg.cn/large/006tKfTcgy1ft8e09n5dcj31kw16ok40.jpg)



### **第二天**

**时间**:2018-07-12

> 载营魄抱一，能无离乎?
> 
> 专气致柔，能如婴儿乎？
> 
> 涤除玄览，能无疵乎？
> 
> 爱民治国，能无以智乎？
> 
> 天门开阖，能为雌乎？
> 
> 明白四达，能无为乎？
> 
> 生之畜之，生而不有，为而不恃，长而不宰，是谓玄德。
> 
> ​		————《道德经·第十章》
> 
> 三十辐共一毂，当其无，有车之用。
> 
> 埏埴以为器，当其无，有器之用。
> 
> 凿户牖以为室，当其无，有室之用。
> 
> 故有之以为利，无之以为用。
> 
> ​		————《道德经·第十一章》
> 
> 五色令人目盲，五音令人耳聋，五味令人口爽，驰骋畋猎令人心发狂，难得之货令人行妨。
> 
> 是以圣人为腹不为目，故去彼取此。
> 
> ​		————《道德经·第十二章》
> 
> 宠辱若惊，贵大患若身。
> 
> 何谓宠辱若惊？
> 
> 宠为下。
> 
> 得之若惊，失之若惊，是谓宠辱若惊。
> 
> 何谓贵大患若身？
> 
> 吾所以有大患者，为吾有身。
> 
> 及吾无身，吾有何患？
> 
> 故贵以身为天下，若可以寄于天下，爱以身为天下者，若可托天下。
> 
> ​		————《道德经·第十三章》
> 
> 视之不见名曰夷，听之不闻名曰希，搏之不得名曰微。
> 
> 此三者不可致诘，故混而为一。
> 
> 一者，其上不皦，其下不昧。
> 
> 绳绳不可名，复归于无物，是谓无状之状、无物之象，是谓惚恍。
> 
> 迎之不见其首，随之不见其后。
> 
> 执古之道，以御今之有，能知古始，是谓道纪。
> 
> ​		————《道德经·第十四章》

![](https://ws3.sinaimg.cn/large/006tNc79gy1ftbhkmz6j7j31kw16owpa.jpg)

![](https://ws3.sinaimg.cn/large/006tNc79gy1ftbhktpmtmj31kw16ogxy.jpg)


### **第一天**

**时间**:2018-07-02

> 谷神不死是谓玄牝。
>
> 玄牝之门是谓天地根。
>
> 绵绵若存，用之不勤。
>
> ​		————《道德经·第六章》
>
> 天长地久。
>
> 天地所以能长且久者，以其不自生，故能长生。
>
> 是以圣人後其身而身先，外其身而身存。
>
> 非以其无私邪！
>
> 故能成其私。
>
> ​		————《道德经·第七章》
>
> 上善若水。
>
> 水善利万物而不争，处众人之所恶，故几於道。
>
> 居善地，心善渊，与善仁，言善信，正善治，事善能，动善时。
>
> 夫唯不争，故无尤。
>
> ​		————《道德经·第八章》
>
> 持而盈之不如其己；
>
> 揣而锐之不可长保；
>
> 金玉满堂莫之能守；
>
> 富贵而骄，自遗其咎。
>
> 功遂身退，天之道。
>
> ​		————《道德经·第九章》

![](https://ws1.sinaimg.cn/large/006tNc79gy1ftbhkdicnhj31kw16owqe.jpg)

![](https://ws2.sinaimg.cn/large/006tNc79gy1ftbhk1ok6nj31kw16on5d.jpg)



