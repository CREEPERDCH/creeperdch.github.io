---
title: 紫瑭瑭的字帖（六月）
date: 2018-06-12 09:48:00
tags: 练字
categories: 字帖
thumbnail: https://ws3.sinaimg.cn/large/006tKfTcgy1ft8g9spra9j31hc0xck77.jpg
---



***The End***

<!-- more -->



### **第十一天**		✓

**时间**:2018-06-29

> 不尚贤，使民不争；
>
> 不贵难得之货，使民不为盗；
>
> 不见可欲，使民心不乱。
>
> 是以圣人之治，虚其心，实其腹，弱其志，强其骨，常使民无知无欲。
>
> 使夫知者不敢为也。
>
> 为无为，则无不治。
>
> ​		————《道德经·第三章》
>
> 道冲，而用之或不盈。
>
> 渊兮，似万物之宗。
>
> 挫其锐，解其纷，和其光，同其尘。
>
> 湛兮，似或存，吾不知其谁之子，象帝之先。
>
> ​		————《道德经·第四章》
>
> 天地不仁，以万物为刍狗，圣人不仁，以百姓为刍狗。
>
> 天地之间，其犹橐籥乎？
>
> 虚而不屈，动而愈出。
>
> 多言数穷，不如守中。
>
> ​		————《道德经·第五章》

![](https://ws1.sinaimg.cn/large/006tNc79gy1ftbhwbmd9rj31kw16o49l.jpg)



### **第十天**		✓

**时间**:2018-06-28

> 道可道，非常道；名可名，非常名。 
>
> 无名，万物之始，有名，万物之母。 
>
> 故常无欲，以观其妙，常有欲，以观其徼。 
>
> 此两者，同出而异名，同谓之玄，玄之又玄，众妙之门。
>
> ​		————《道德经·第一章》
>
> 天下皆知美之为美，斯恶已，皆知善之为善，斯不善已。  
>
> 故有无相生，难易相成，长短相形，高下相倾，音声相和，前后相随。  
>
> 是以圣人处无为之事，行不言之教，万物作焉而不辞，生而不有，为而不恃，功成而弗居。  
>
> 夫惟弗居，是以不去。
>
> ​		————《道德经·第二章》

![](https://ws4.sinaimg.cn/large/006tNc79gy1ftbhw0i8u4j31kw16oqew.jpg)

![](https://ws4.sinaimg.cn/large/006tNc79gy1ftbhw5it76j31kw16oaiu.jpg)



### **第九天**		✓

**时间**:2018-06-27

> 君不见，黄河之水天上来，奔流到海不复回。
>
> 君不见，高堂明镜悲白发，朝如青丝暮成雪。
>
> 人生得意须尽欢，莫使金樽空对月。
>
> 天生我材必有用，千金散尽还复来。
>
> 烹羊宰牛且为乐，会须一饮三百杯。
>
> 岑夫子，丹丘生，将进酒，杯莫停。
>
> 与君歌一曲，请君为我倾耳听。
>
> 钟鼓馔玉不足贵，但愿长醉不复醒。
>
> 古来圣贤皆寂寞，惟有饮者留其名。
>
> 陈王昔时宴平乐，斗酒十千恣欢谑。
>
> 主人何为言少钱，径须沽取对君酌。
>
> 五花马，千金裘，呼儿将出换美酒，与尔同销万古愁。
>
> ​		————《将进酒·李白》

![](https://ws4.sinaimg.cn/large/006tNc79gy1ftbhvk9cfcj31kw16o111.jpg)

![](https://ws4.sinaimg.cn/large/006tNc79gy1ftbhvqxt7sj31kw16otjy.jpg)



### **第八天**		✓

**时间**:2018-06-25

> 花间一壶酒，独酌无相亲。 
>
> 举杯邀明月，对影成三人。 
>
> 月既不解饮，影徒随我身。 
>
> 暂伴月将影，行乐须及春。 
>
> 我歌月徘徊，我舞影零乱。 
>
> 醒时相交欢，醉后各分散。 
>
> 永结无情游，相期邈云汉。
>
> ​		——《月下独酌·李白》

![](https://ws1.sinaimg.cn/large/006tNc79gy1ftbhvbrv29j31kw16otiw.jpg)



### **第七天**		✓

**时间**:2018-06-22

> 暮投石壕村，有吏夜捉人。
>
> 老翁逾墙走，老妇出门看。 
>
> 吏呼一何怒！妇啼一何苦！ 
>
> 听妇前致词：三男邺城戍。
>
> 一男附书至，二男新战死。
>
> 存者且偷生，死者长已矣！
>
> 室中更无人，惟有乳下孙。
>
> 有孙母未去，出入无完裙。
>
> 老妪力虽衰，请从吏夜归，
>
> 急应河阳役，犹得备晨炊。 
>
> 夜久语声绝，如闻泣幽咽。
>
> 天明登前途，独与老翁别。
>
> ​		——《石壕吏·杜甫》

![](https://ws4.sinaimg.cn/large/006tNc79gy1ftbhuyoj4fj31kw16otia.jpg)

![](https://ws1.sinaimg.cn/large/006tNc79gy1ftbhv4powzj31kw16oajt.jpg)



### **第六天**		✓

**时间**：2018-06-21

> 金樽清酒斗十千，玉盘珍馐直万钱。
>
> 停杯投箸不能食，拔剑四顾心茫然。
>
> 欲渡黄河冰塞川，将登太行雪满山。
>
> 闲来垂钓坐溪上，忽复乘舟梦日边。
>
> 行路难，行路难，多歧路，今安在。
>
> 长风破浪会有时，直挂云帆济沧海。
>
> ​		——《行路难·李白》

![](https://ws1.sinaimg.cn/large/006tNc79gy1ftbhurln91j31kw16ogun.jpg)



### **第四天&第五天**		✓

**时间**：2018-06-19——2018-06-20

> 春江潮水连海平，海上明月共潮生。
>
> 滟滟随波千万里，何处春江无月明！
>
> 江流宛转绕芳甸，月照花林皆似霰；
>
> 空里流霜不觉飞，汀上白沙看不见。
>
> 江天一色无纤尘，皎皎空中孤月轮。
>
> 江畔何人初见月？江月何年初照人？
>
> 人生代代无穷已，江月年年只相似。
>
> 不知江月待何人，但见长江送流水。 
>
> 白云一片去悠悠，青枫浦上不胜愁。 
>
> 谁家今夜扁舟子？何处相思明月楼？
>
> 可怜楼上月徘徊，应照离人妆镜台。 
>
> 玉户帘中卷不去，捣衣砧上拂还来。 
>
> 此时相望不相闻，愿逐月华流照君。 
>
> 鸿雁长飞光不度，鱼龙潜跃水成文。 
>
> 昨夜闲潭梦落花，可怜春半不还家。 
>
> 江水流春去欲尽，江潭落月复西斜。 
>
> 斜月沉沉藏海雾，碣石潇湘无限路。 
>
> 不知乘月几人归，落月摇情满江树。
>
> ​		——《春江花月夜·张若虚》

![](https://ws1.sinaimg.cn/large/006tNc79gy1ftbhuf7pxej31kw16oqcq.jpg)

![](https://ws2.sinaimg.cn/large/006tNc79gy1ftbhuktbe4j31kw16owq7.jpg)



### **第三天**		✓

**时间**：2018-06-14

> 北风卷地白草折，胡天八月即飞雪。  
>
> 忽如一夜春风来，千树万树梨花开。  
>
> 散入珠帘湿罗幕，狐裘不暖锦衾薄。  
>
> 将军角弓不得控，都护铁衣冷难着。  
>
> 瀚海阑干百丈冰，愁云惨淡万里凝。  
>
> 中军置酒饮归客，胡琴琵琶与羌笛。  
>
> 纷纷暮雪下辕门，风掣红旗冻不翻。
>
> ​		——《白雪歌送武判官归京·岑参》

![](https://ws1.sinaimg.cn/large/006tNc79gy1ftbhu6lxboj31kw16o7g0.jpg)



### **第二天**		✓

时间：2018-06-13

> 相见时难别亦难，东风无力百花残。
>
> 春蚕到死丝方尽，蜡炬成灰泪始干。 
>
> 晓镜但愁云鬓改，夜吟应觉月光寒。 
>
> 蓬山此去无多路，青鸟殷勤为探看。
>
> ​		——《无题·李商隐》
>
> 巴山楚水凄凉地，二十三年弃置身。 
>
> 怀旧空吟闻笛赋，到乡翻似烂柯人。 
>
> 沉舟侧畔千帆过，病树前头万木春。 
>
> 今日听君歌一曲，暂凭杯酒长精神。
>
> ​		——《酬乐天扬州初逢席上见赠·刘禹锡》

![](https://ws2.sinaimg.cn/large/006tNc79gy1ftbhu0vf1lj31kw16on8n.jpg)



### **第一天**		✓

**时间**：2018-06-11

> 孤山寺北贾亭西，水面初平云脚低。
>
> 几处早莺争暖树，谁家新燕啄春泥。
>
> 乱花渐欲迷人眼，浅草才能没马蹄。
>
> 最爱湖东行不足？绿杨阴里白沙堤。
>
> ​		——《钱塘湖春行·白居易》
>
> 辛苦遭逢起一经，干戈寥落四周星。
>
> 山河破碎风飘絮，身世浮沉雨打萍。
>
> 惶恐滩头说惶恐，零丁洋里叹零丁。
>
> 人生自古谁无死？留取丹心照汗青。
>
> ​		——《过零丁洋·文天祥》

![](https://ws1.sinaimg.cn/large/006tNc79gy1ftbhtuydhlj31kw16odqz.jpg)